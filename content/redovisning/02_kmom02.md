---
---
Redovisning kmom02
=========================

###Vad tycker du om LESS och det sättet vi jobbar med LESS-moduler?
För mig så är det här med LESS helt nytt men det verkar vara ett smidigt sätt att skapa css stylesheets med. Jag tror att man kan spara en del tid när man kompilerar css med LESS, när man t.ex. kan ange variabler och på så sätt bara behöver ändra på ett ställe istället för 15 ställen i koden. Hittills så känns det som att det inte är några konstigheter och man har lite koll på LESS efter detta kursmoment, vilket är skönt då det ofta kan vara tvärtom när man lär sig något nytt och man kan känna sig lite borta i början.

###Är du bekant med Makefiler och make sedan tidigare, eller något liknande byggverktyg? Vad anser du om det?
Jag är ej bekan med Makefiler och kommandot make sedan tidigare, jag hade en hel del problem med att få igång make kommandot på min dator och  fick kolla runt på lite olika forum efter lösningar. Jag har dock använt mig utav något som jag tycker påminner lite om detta och det är 'php artisan' till ramverket laravel där man kan skapa klasser, migrationer för databaser, controllers m.m. med några korta kommandon. Jag tycker om att arbeta med sådana här hjälpmedel då det känns som att man kan spara in tid och lägga det på andra ställen där det behövs istället.

###Hur kändes det att kompilera LESS till CSS, var det något du reflekterade över?
Det var enkelt och smidigt, jag reflekterade inte speciellt mycket över den processen då det kändes som att skriva vanlig css med lite extra "funktioner". Sedan var det ju bara att skriva 'make theme' i terminalen och så har man ett kompilerat stylesheet.

###Kommentera ditt tema, hur kan man beskriva dess design och hade du några planer på “design” när du byggde ditt tema?
Jag hade ingen grundvision som jag utgick ifrån, utan det var mer bara att städa upp i den väldiga röran som blir när man startar helt utan css. Jag skulle inte påstå att jag är stolt över utseendet på mitt tema utan jag försökte mest uppfylla kraven och göra en sida som ser någorlunda läsbar. Det vart lite lek med css:en och att prova på lite nya saker. Om jag ska behöva säga något positivt om mitt tema så tycker jag faktiskt att footern ser ok ut och det vart rätt så responsivt. En sak som jag märkte och ej kunde åtgärda var att när man minskar webbläsarfönstret och är på sidan 'styleväljare' så fortsätter bordern från fieldset utanför sidan och det är något jag skulle vilja åtgärda men jag lyckades ej få till det.

###Vilken är din TIL för detta kmom?
Min TIL för detta kursmoment är hur man kompilerar css med LESS och lite allmänt om hur man skriver i LESS, att man kan använda sig utav variabler där m.m.
Jag har även lärt mig lite om kommandot make och hur smidigt det är med dylika verktyg, det är något jag kommer använda mig av mycket i framtiden tror jag!
